# O Projektu

Namen projekta je znanja željnim otrokom ponuditi zanimivo učno platformo, katera na preprost način omogoča vstop v svet programiranja in kontrolne logike. Celoten projekt je zasnovan na odprto kodnih rešitvah, vsa razvita koda (in spremembe na obstoječih projektih) pa bo objavljena kot odprta koda.
Končen cilj projekta je kit, ki vsebuje vse potrebno za izdelavo lastne roke in navodila, kako začeti s programiranjem sestavljene roke.

## Roka

Najbolj očiten element projekta je "robotska" roka, ki je s pomočjo laserja izrezana iz akrila. Načrt je zasnovan na osnovi obstoječega projekta [MeArm](http://www.instructables.com/id/MeArm-Build-a-Small-Hackable-Robot-Arm), vse spremembe so predlagane za vključitev nazaj v obstoječi projekt.

## Elektronika

Roko poganjajo navadni modelarski servo motorji, kateri so krmiljeni s pomočjo mikro krmilnika, ki je kompatibilen z Arduino napravami. Posledica tega je, da ko znanje preseže ponujeno, uporabnik lahko napiše tudi lastno programsko opremo za roko.

## Programska oprema

Roko bo v originalni izvedbi možno krmiliti iz [Scratch](https://scratch.mit.edu) okolja, ki omogoča preprosto programiranje v grafični obliki, brez poznavanja programskih jezikov. Zaradi grafične narave okolja je le-ta seveda zelo primeren za otroke, saj jim omogoča, da programe sestavljajo iz kock, katere na ekranu preprosto vlečejo skupaj.
Ko Scratch ne zadošča več, je možno roko programirati tudi direktno, s pomočjo ukazov, ki se pošiljajo po serijskem vmesniku. Če tudi to ne zadošča, ostane možnost direktnega programiranja krmilnika same roke.

## Sodelovanja

Seveda vabimo vse, ki bi si to želeli, da prispevajo svoje komentarje, pripombe, spremembe, dodatke, ..., karkoli, kar bi lahko bilo koristno. (to velja tudi za besedilo na tej strani)
Vsa koda je na voljo na githubu, povezave pa so zbrane na zavihku [projekti](#projekti)
